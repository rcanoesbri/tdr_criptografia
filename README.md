# tdr_criptografia
TDR Criptografia

Aquesta pàgina web és un recopilatori del nostre Treball de Recerca de batxillerat.

Els autors d'aquest treball som: Raúl Cano Esbrí, Pau Villanúa Hidalgo i Roc Rodríguez Moral.

En aquesta pàgina web es pot trobar la part teòrica del treball i la part pràctica, dividida en els diferents apartats.

Vam escollir aquest treball perquè ens va semblar un tema molt interessant del qual sabiem realment poc, donat això, vam decidir dividir el treball en dues parts, una part teòrica en la que investigavem sobre la història de la encriptació i els mètodes d’encriptació actuals, i una part pràctica en la que utilitzem aquests coneixements adquirits durant la part teòrica i hem un programa per a encriptar textos mitjançant els diferents mètodes de xifratge, tant clàssics com moderns.

El nostre objectiu del treball era conèixer els orígens de la criptografia i els primers mètodes de xifratge, com el xifrat cèsar o el xifrat vigenère i descobrir com han anat evolucionant fins arribar a mètodes de xifratge més moderns, com el xifratge de blocs o l’encriptació de clau pública.

Una pregunta que ens vam fer des d’un inici era quines son les diferències entre la criptografia clàssica i la moderna, quina diferència hi ha en la seguretat dels diferents sistemes i, la que probablement és més important, quin sera el futur de la criptografia en quant a la seguretat dels actuals mètodes d’encriptació i la creació de nous mètodes amb l’aparició de ordinadors més potents i fins i tot l’aparició d’ordinadors quàntics, els quals suposarien una una revolució en el camp de la criptografia similar a la que es va presenciar amb l’aparició dels primers ordinadors.

A mesura que investigavem i apreniem sobre els diferents mètodes d'encriptació vam decidir crear un nosaltres mateixos, utilitzant els conceptes aprenguts, però que alhora fos diferents a tots els que havíem vist durant la creació de la part teorica, és així com vam tenir la idea de crear un mètode de xifratge que al encriptar un text donés com a resultat una serie de notes musicals representades sobre un pentagrama.

El nostre objectiu de la part pràctica del TDR era poder posar a prova el que hem après mentre buscàvem informació per a la part teòrica i poder crear diferents programes d’encriptació posant en pràctica els diferents mètodes explicats al llarg d’aquest document. Tota la programació està guardada en un repositori de GitHub al qual pot accedir tothom.
https://github.com/rcanoesbri/tdr_criptografia

Per a programar la part pràctica vam decidir utilitzar html per a la pàgina web, javascript per la encriptació i desencriptació i css per a l’aspecte de la pàgina web, a més a més, per a la programació amb javascript vam utilitzar la llibreria jquery i BigInt per a poder fer càlculs amb números grans, malauradament, tot i utilitzar aquesta llibreria, el nostre ordinador no ha estat capaç de fer els càlculs necessaris per a poder encriptar amb claus tan grans com les que s’utilitzen avui en dia per a encriptar i hem hagut d’utilitzar números més petits per a donar un exemple de com funciona la criptografia moderna.

La part pràctica està dividida en 3 pràctiques de programació: El Xifratge Cèsar, el Xifratge Vigenère i l'encriptació Asimètrica amb RSA. I totes aquestes parts estan pujades a la pàgina web juntament amb la teoria.